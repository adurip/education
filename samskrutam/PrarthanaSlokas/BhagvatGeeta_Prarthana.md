ॐ पार्थाय प्रतिबोधितां भगवता नारायणेन  
स्वयं व्यासेन ग्रथितां पुराणमुनिना मध्ये महाभारतम्।  
अद्वैतामृतवर्षिणीं भगवतीम्- अष्टादशाध्यायिनीम्   
अम्ब त्वामनुसन्दधामि भगवद्- गीते भवद्वेषिणीम्॥१॥   
  
नमोऽस्तु ते व्यास विशालबुद्धे   
फुल्लारविन्दायतपत्रनेत्र।  
येन त्वया भारततैलपूर्णः   
प्रज्वालितो ज्ञानमयः प्रदीपः॥२॥   

प्रपन्नपारिजाताय तोत्रवेत्रैकपाणये।  
ज्ञानमुद्राय कृष्णाय गीतामृतदुहे नमः॥३॥   

सर्वोपनिषदो गावो दोग्धा गोपाल नन्दनः।  
पार्थो वत्सः सुधीर्भोक्ता दुग्धं गीतामृतं महत्॥४॥   

वसुदेवसुतं देवं कंसचाणूरमर्दनम्।  
देवकीपरमानन्दं कृष्णं वन्दे जगद्गुरुम्॥५॥  

मूकं करोति वाचालं पङ्गुं लङ्घयते गिरिम्।  
यत्कृपा तमहं वन्दे परमानन्दमाधवम्॥८॥  
