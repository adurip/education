## श्लोक:

भक्तो भक्तिगुणावृते मुदमृतापूर्णे प्रसन्ने मनः  
कुम्भे साम्ब तवाङ्घ्रिपल्लवयुगं संस्थाप्य संवित्फम्   
सत्वं मन्त्रमुदीरयन् निजशरीरागारशुद्धिं वहन्   
पुण्याहं प्रकटीकरोमि रुचिरं कल्याणमापादयन्।36।       

## पदच्छेद:

भक्त:, भक्तिगुणावृते, मुदमृतापूर्णे, प्रसन्ने,मनःकुम्भे, साम्ब, तवाङ्घ्रिपल्लवयुगम्, संस्थाप्य, संवित्फम्, सत्वं, मन्त्रमुदीरयन्, निजशरीरागारशुद्धिम्, वहन्, पुण्याहम्, प्रकटीकरोमि, रुचिरम्, कल्याणमापादयन्

## अन्वय:

हे साम्ब। भक्त: निजशरीरागारशुद्धिं वहन् रुचिरं कल्याणमापादयन् भक्तिगुणावृते मुदमृतापूर्णे प्रसन्ने मनःकुम्भे तवाङ्घ्रिपल्लवयुगं संस्थाप्य संवित्फलं सत्त्वं मन्त्रमुदीरयन् पुण्याहं प्रकटीकरोमि।

## तात्पर्यम्

हे साम्ब। अहं भक्त: मम शरीरगृहशुद्धिं रुचिरं कल्याणं संपादयन्, भक्ति: एव गुणतन्तुन: इति भक्तिगुणावृते, मुदम् एव अमृतोदकम् इति मुदमृतापूर्णे, प्रसन्ने मनःकुम्भे, तवाङ्घ्रिपल्लवयुगं संस्थाप्य, ज्ञानम् एव नारिकेलफलम् इति संवित्फलं, सत्त्वगुणप्रधानं मन्त्रम् उच्छरन्, पुण्याहवचनं प्रकटीकरोमि।

## पदपरिचय:

पदम्|परिचय:
----|-----------
साम्ब|अ.पु.स प्र.ए
भक्त:|अ.पु.प्र.ए
निजशरीरागारशुद्धिम्||अ.स्त्री.द्वि.ए 
वहन्|शतृ 
रुचिरम्|अ.पु.द्वि.ए
कल्याणम्|अ.पु.द्वि.ए
आपादयन्|शतृ
भक्तिगुणावृते|अ.पु.स.ए 
मुदमृतापूर्णे|अ.पु.स.ए 
प्रसन्ने|अ.पु.स.ए
मनःकुम्भे|अ.पु.स.ए
तव|द.सर्व.ष.ए 
अङ्घ्रिपल्लवयुगम्|अ.न पु.द्वि.ए
संस्थाप्य|ल्यप् 
संवित्फलम्|अ.न पु.द्वि.ए 
सत्त्वम्|अ.न पु.द्वि.ए
मन्त्रम्|अ.पु.द्वि.ए
मुदीरयन्|शतृ
पुण्याहम्|अ.न पु.द्वि.ए 
प्रकटीकरोमि|प प.ल.उ.ए
