## श्लोक:

सहस्रं वर्तन्ते जगति विबुधा: क्षुद्रफलदा  
न मन्ये स्वप्ने वा तदनुसरणं तत्कृतफलम्  
हरिब्रह्मादीनामपि निकटभाजामसुलभम्  
चिरं याचे शम्भो शिव तव पदाम्भोजभजनम्|4|

## पदच्छेद:

सहस्रम्,वर्तन्ते,जगति,विबुधा:,क्षुद्रफलदा:,न,मन्ये,स्वप्ने,वा,
तत्,अनुसरणं,तत्,कृतफलम्,हरि,ब्रह्म,आदीनाम्,अपि,निकटभाजाम्, 
असुलभम्,चिरम्,याचे,शम्भो,शिव,तव,पदाम्भोजभजनम्

## अन्वय:

जगति क्षुद्रफलदाः विबुधा: सहस्रं वर्तन्ते| स्वप्ने वा अपि तदनुसरणं तत्कृतफलम् न मन्ये | शम्भो| शिव| निकटभाजां हरिब्रह्मादीनामपि असुलभं तव पदाम्भोजभजनं चिरं याचे|

## तात्पर्यम्

जगति क्षुद्रफलदाः विबुधा: सहस्रं वर्तन्ते| अहं स्वप्ने वा अपि तेषाम् अनुसरणं वा तै: दत्तम् फलम् वा न इच्छामि | हे शम्भो| हे शिव| तव सन्निहिताानाम् हरिब्रह्मादीनामपि तव पदाम्भोजभजनं प्राप्तुम् असुलभ: यत् तत् अहं चिरं याचे|

## पदपरिचय:

पदम्|परिचय:
----|-----------
सहस्रम्|अ.नपुं.प्र.ए   
वर्तन्ते|आत्म.लट्.प्रपु.बहु (वृत्)  
जगति|त.नपु.स.ए  
विबुधा:|अ.पुं.प्र.बहु  
क्षुद्रफलदा:|अ.पुं.प्र.बहु  
न|अव्ययम्  
मन्ये|आत्म.लट्.उपु.ए (मन्)  
स्वप्ने|अ.नपुं.स.ए  
वा|अव्ययम्
तत्|द.नपुं.द्वि.ए 
अनुसरणं|अ.नपुं.द्वि.ए 
तत्|अ.नपुं.द्वि.ए
कृतफलम्|अ.नपुं.द्वि.ए
हरिब्रह्मादीनाम्|इ.पुं.ष.बहु  
अपि|अव्ययम्
निकटभाजाम्|ज.पुं.ष.बहु 
असुलभम्|अ.पुं.द्वि.ए
चिरम्|अव्ययम्
याचे|आत्म.लट्.उपु.ए (याच्)
शम्भो|उ.पुं.सप्र.ए
शिव|अ.पुं.सप्र.ए
तव|द.सर्वनाम.ष.ए
पदाम्भोजभजनम्|अ.नपुं.द्वि.ए




